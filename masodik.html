<!DOCTYPE HTML>
<HTML lang="hu">
<head>
    <meta charset="utf-8">
	<meta name="viewport" content="width=device-width, initial-scale=1.0">
    <meta name="author" content="Miskey Bendegúz">
    <meta name="description" content="Az Isle of man TT">
    <meta name="copyright" content="Csak tanulmányi célokra">
    <link rel="stylesheet" href="style.css">
    <link rel="stylesheet" href="https://fonts.google.com/specimen/Hedvig+Letters+Serif">
    <link rel="icon"  href="kepek/favicon.png">
    <title>Isle of Man TT</title>
</head>

<body>
    <header>
        <h1>Isle of Man TT</h1>
    </header>
    <nav>
        <ul>
            <li><a href="index.html">A verseny</a></li>
            <li><a class="active" href="#">A kezdet</a></li>
            <li><a href="harmadik.html">Teszt</a></li>
            <li><a href="negyedik.html">Motorsport kérdőív</a></li>
        </ul>
    </nav>
    <div class="container">

        <article>
            <h2 class="cikkcim">A vereny kezdete</h2>
            <p class="tartalom">
                Anglia és Írország között félúton található az Ír-tenger által körülölelt Ember szigete, amely sok motoros számára jelenti Mekkát. Talán vehetjük ezt az 52 km hosszú és 22 km széles földdarabot a motorversenyzés szülőhazájának, hiszen a híres-hírhedt Isle of Man TT-t 1907-től rendezik meg itt. A sziget történelme az i. e. negyedik évezredig nyúlik vissza a keltákon és a vikingeken keresztül, egészen a 18. századik, mikor is az Egyesült Királyság megvásárolta. Azóta is a brit szigetek egyik drágakövének tartják, színes kultúrájának, számos történelmi helyének és épületének, hagyományainak köszönhetően. A napjainkig ápolt történelmi helyek, kultúra adja a hely varázsát, főleg, ha az ember veszi a fáradságot, és körbe motorozza, autózza a kis szigetet.
            </p>
            <p class="tartalom">
                Viszont ez kicsit becsapós is, ugyanis igazi megismeréséhez ez kevés – főleg ha csak motoros szemmel nézi az ember –, ám még így is átérezhető a szépsége. Teljességgel úgy kaphatunk áttekintést, ha megnézzük a Duke Video által készített The Isle of Man – An Island of Contrast című DVD-t, amely részletesen bemutatja a sziget történelmét, földrajzi jellegzetességeit, kultúráját. A sziget alig 70 000-es lakosságára jellemző, hogy mind a mai napig ragaszkodnak tradícióikhoz, őrzik hagyományaikat. Természetesen nem lenne teljes a film, ha nem szerepelne benne a világhírű Tourist Trophy motorverseny, amely szervesen hozzátartozik a sziget történelméhez, hiszen ez az egyik dolog, ami ismertté tette a szigetet a világban.
            </p>
            <p class="tartalom">
                Ez a verseny a világ legrégebbi utcai versenye. Bármily fájdalmas is a motoros fülnek hallani, de tudni kell, hogy a mai TT kezdete autóversenyzés volt, ezt lassacskán váltotta fel a motorkerékpár. A kezdet nem volt egyszerű, ugyanis az angol törvények tiltották az utcai versenyzést. A Gordon Bennett Kupában (James Gordon Bennett, a New York Herald örököse) több nemzet mérte össze autóik tudását, és a szabályok szerint a következő évi versenyt a győztes országnak kellett megrendeznie. Az első verseny 1900-ban zajlott Párizs és Lyon között. Anglia 1902-ben vívta ki magának a rendezés jogát, de a szigorú törvény miatt nem volt egyszerű a rendezők dolga. Nemigen találtak megfelelő helyszínt, ahol adottak lettek volna a feltételek egy ilyen jellegű viadal megrendezéséhez. A választás végül is a Man szigetre esett, ahol a megfelelő pozíciókba megfelelő emberek kerültek (a Man sziget kormányzója, parlamentje és az Ír Autóklub közösen megoldotta), akik rajongtak a motorsportért (értsd ez alatt a motorizált járművet).
            </p>
            <p class="tartalom">
                Ezáltal sor került egy törvénymódosításra, amely lehetővé tette a Man szigeten utcai verseny lebonyolítását. Először csak háromnaposakat engedélyeztek, de 1907-ben az Ír Autóklub javaslatára megtoldották még három nappal, hogy a motorkerékpárok számára is külön versenyt írhassanak ki. Innentől számítjuk a hivatalos Isle of Man TT-t, hiszen ekkortól váltotta fel a motorversenyzés az autóst (1905-ben volt az első motorverseny, de akkor még az autósok között indultak). 1909-ben forradalmi újítást vezettek be, miszerint hengerűrtartalom szerint sorolták be a motorkerékpárokat. Egyhengeresek 500 cm3-ig, kéthengeresek max. 750 cm3-ig.
            </p>
            <p class="tartalom">
                A TT hamarosan a gyártók egyik legfőbb tesztelési lehetőségévé is vált, hiszen ez a verseny igencsak alkalmas volt arra, hogy próbára tegyék a legújabb fejlesztéseket, alkatrészeket. 1911-től a Junior és a Senior kategóriákat külön indították, az egyiket négy-, a másikat ötkörös versenyként. Az első világháború a TT-t is érintette, így 1915–1919-ig nem rendeztek versenyt. Egészen 1920. június 15-ig kellett várni a következő futamra, ennek megrendezése azonban nagyban köszönhető a brit kormánynak is, hiszen nagylelkűen eltekintettek az üzemanyag-korlátozási rendelet betartásától a verseny idejére, de a Steam Packet hajótársaság is elősegítette az újraindulást, hiszen a háború utáni sanyarú időszak ellenére üzemeltették a kompjáratot Anglia és a sziget között, lehetővé téve a versenyzők és a nézők oda jutását.
            </p>
            <p class="tartalom">
                Így kezdetét vette a motorsport felvirágzása, amely ettől kezdve megállíthatatlanul tört a világhírnév felé. 1922-ig többször is módosították a versenypálya útvonalát. A kezdeti időkben a 15,85 mérföld hosszúságú (25,51 km) St. John’s Short Course nevű pályán folyt a küzdelem, amit 1911-ben váltott fel a Snaeffel Mountain Course, a maga 37,73 mérföld (60,725 km) hosszúságával , ekkor nyerte el végleges formáját, a ma is használt nyomvonalát. Volt egy rövid időszak, amikor ez kicsit rövidebb volt, pár hegyi szakasz ki volt véve egy ideig. 1939-ben horogkeresztes zászlók alatt vonultak fel a német versenyzők, talán előrevetítve a második világháború okozta nehézségeket a versennyel kapcsolatosan. A II. világháború után megállíthatatlan volt a folytatás, hiszen addigra már kiemelkedő figyelem irányult a TT-re a világ minden tájáról, és akkora igény volt rá – mind a versenyzők, mind a motorgyártók részéről –, hogy szinte természetes volt az újrakezdés. A Man TT 1949 és 1976 között a FIM World Championship állomása is volt egyben.
            </p>
            <p class="tartalom">
                Már a korai időkben is próbálták a szervezők a verseny állásának minden mozzanatáról tájékoztatni a nézőket. Mivel a technika még gyerekcipőben járt, először zászlós morzejelekkel ment a hír végig a pálya mentén, később biciklisek vitték azokat. A sajtó képviselőinek tájékoztatásáról is próbáltak minél alaposabban gondoskodni, ezért egy megafonon keresztül hirdették folyamatosan a beérkezett híreket. Talán ezt a rendszert vehetjük a mai Manx TT Rádió ősének, ugyanis folyamatos közvetítés folyik a verseny időtartama alatt. A háború után hamarosan „sínre került” a verseny, hiszen időnként már csak a szabályokon igazgattak, hogy mindig megfeleljenek a kor technikai követelményeinek.
            </p>
            <p class="tartalom">
                1972-ben magyar vonatkozása is volt a TT-nek, ekkor ugyanis Szabó II. László képviselte hazánkat. Itt felmerülhet a kérdés, hogy az akkori politikai rendszerben, hogyan kaphatott valaki lehetőséget nyugati versenyeken való részvételre. Ez nem is volt olyan egyszerű, de Szabó II. László a vb-n elért eredményeinek köszönhetően azért csak megkapta az engedélyt. Már az utazás sem volt egyszerű, ugyanis egy Barkasszal vágtak neki Angliának. Megérkezésükkor két próbakörre volt lehetőség (éjjel!!), aztán a verseny. Már csak ezért is igencsak elismerésre méltó volt az elért eredmény, hiszen gyakorlatilag teljesen ismeretlen pályán kellett teljesítenie. A 125 cm3-es kategóriában a harmadik helyről esett ki, de a 250-ben a nyolcadik helyet sikerült megszereznie.
            </p>
            <p class="tartalom">
                Több mint harminc évnek kellett eltelnie, hogy ismét magyar részvevője legyen a TT-nek. 2006-ban Bitter Sanyi által újból érdekeltek lettünk a versenyben, ami akár egy elismerése is lehet a magyar motorsportnak, hiszen ezen a versenyen nem indulhat akárki.
            </p>
            <p class="tartalom">
                A verseny kapcsán számos legendás motoros született, akik nem alkottak kiemelkedőt a zárt versenypályákon, viszont az utcai versenyzésben komoly hírnévre és eredményekre tettek szert. Pl. David Jeffries kilencszeres TT győztes, aki 2003-ban lelte halálát az egyik edzésnapon. Egy kőkerítésnek csapódott kb. 250 km/h sebességgel. Természetesen a verseny folytatódott, de a hely pillanatok alatt zarándokhellyé változott, folyamatosan virágcsokrok borították a baleset helyszínét.
            </p>

        </article>

        <aside>
            <img class="picture" src="kepek/Man_sziget.jpg" alt="Man sziget" title="Man sziget">
            <p class="alair">A man szigeti pálya</p>
        </aside>

    </div>
    <footer>Informatika és IT architektúra alapjai - Webfejlesztés beadandó, Miskey Bendegúz EW7AI2</footer>
</body>

</HTML>